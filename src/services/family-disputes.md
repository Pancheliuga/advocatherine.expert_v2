---
eleventyNavigation:
  key: Сімейні спори
  parent: Послуги
layout: services
title: Сімейні спори
---

**Завдання досвідченого адвоката у сімейних справах - полегшити та пришвидшити для клієнта усі можливі етапи як в процесі розлучення, так і в усіх важливих суміжних питаннях.**

Я маю значний практичний досвід у веденні таких справ у судах, адже за рік надаю понад 150 консультацій з сімейних питань.

**Клієнти звертаються до мене мене за консультацією та допомогою у розв'язанні спорів, які стосуються:**

- розірвання шлюбу (розлучення);
- стягнення аліментів на утримання неповнолітніх дітей та матері;
- визначення місця проживання дитини;
- усунення перешкод у спілкуванні з дитиною як одного з батьків, так і з бабою чи дідом;
- стягнення аліментів на утримання повнолітніх дітей, які продовжують навчання;
- збільшення та зменшення розміру аліментів, що вже стягуються;
- позбавлення батьківських прав;
- встановлення графіку побачень з дитиною за рішенням органу опіки та піклування і суду;
- поділу майна подружжя;
- оспорювання батьківства;
- визнання батьківства;
- усиновлення.

### Розлучення на відстані

{% imagePlaceholder "./src/assets/images/l5-za_iUUdA-unsplash.jpg", "Фото вказівника", "" %}

Чи можливе зараз розлучення онлайн, без перебування в Україні? Так, звісно. Багато українців знаходяться за кордоном і не мають можливості особисто займатися підготовкою документів, з'являтися до суду і взагалі займатися питаннями розлучення. У будь якому випадку, ви маєте право доручити ведення справи про розірвання шлюбу адвокату. Закон надає адвокату повноваження на ведення справи про розірвання шлюбу без фізичної присутності клієнта, зокрема, це підтверджує Верховний Суд.

І, хоча формат **«розлучення онлайн»** зараз є дуже затребуваним, багато українців ще досі не знають про таку можливість. Така процедура є актуальною і при розлученні військовослужбовців, які не мають змоги бути фізично присутніми в суді, адже процес розлучення на час воєнного стану жодним чином не змінився.

Одним із частих запитань клієнтів, які вирішили розлучитися, є таке: _«Що робити, якщо інший з подружжя категорично проти розлучення? Чи можу я розлучитися?»_.

Відповім коротко: жоден із клієнтів, які зверталися до мене за розірванням шлюбу одруженим не залишився. Винятками були лише ті, хто у процесі розлучення прийняв рішення примиритися з іншим із подружжя та вирішив зберегти шлюб.

### Поділ майна при розлученні

Ще одна гостра тема при розлученні і важлива складова сімейних спорів - це **поділ майна**. Закон доволі чітко визначає майнові права та обов’язки подружжя і Сімейний кодекс України окреслює це [так](https://zakon.rada.gov.ua/laws/show/2947-14/print). Та це не змінює того, що при розірванні шлюбу сторони не можуть дійти згоди у майнових питаннях і справедливо розділити усе спільно нажите.

{% imagePlaceholder "./src/assets/images/1fzyz-bmKBw.jpg", "Фото монеток", "" %}

Тому я часто надаю юридичну допомогу у випадках:

- складних досудових переговорів про поділ спільного майна, нерухомості, транспортних засобів, корпоративних прав, фінансових активів та інших цінностей;
- судових спорів з майнових питань, коли шляхом переговорів вирішити питання не вдається.

**Моїм головним завданням як адвоката при поділі майна подружжя є: забезпечити щоб ваші інтереси були враховані та захищені.**

### Стягнення аліментів

Несправна **виплата аліментів** колишнім чоловіком або дружиною - це часта причина звернення до адвоката. Логічно, адже інтереси дітей не мають страждати від припинення стосунків між батьками.

**З якими питаннями найчастіше звертаються до мене щодо аліментів?**

- Чи можливо притягнути до відповідальності одного з батьків, що постійно перебуває за кордоном і не сплачує аліментів?
- Платник аліментів перестав їх виплачувати, аргументуючи це безробіттям. Як вплинути?
- Платник аліментів приховує доходи від держави і занижує виплату аліментів: як бути?
- Змінився сімейний стан або доходи платника аліментів: чи можливо збільшити або зменшити розмір аліментів?
- Дитина набуває повноліття, але продовжує навчатися: як стягнути аліменти на навчання?
- Дитина відвідує гуртки, приватний садок, необхідний спеціальний дороговартісний одяг або взуття, санаторно-курортне лікування: як стягнути частину таких витрат з іншого з батьків?

На консультаціях я детально розʼяснюю усі особливості та виокремлюю права щодо зобов'язань по виплаті аліментів. Мої поради ґрунтуються на конкретних розрахунках, проведених на основі зібраного пакету документів і даних про фінансовий стан обох батьків.

**Переконана, що без такої скрупульозної роботи адвоката клієнту не вдасться забезпечити справедливий розмір аліментів.**

### Розлучення і діти

{% imagePlaceholder "./src/assets/images/KQCXf_zvdaU-unsplash.jpg", "Фото матері та дитини", "" %}

Найболючішою причиною сімейних конфліктів під час розірвання шлюбу є спір про те, з ким із батьків буде проживати після розлучення дитина. Для вирішення цієї суперечки необхідний юридичний аналіз ситуації у кожному окремому випадку. Батькам необхідно знати їхні права та можливості з точки зору сімейного права.

Часто вирішальною у розв'язанні спорів про опіку над дитиною та визначенні місця проживання дитини є роль [органів опіки та піклування](https://zakon.rada.gov.ua/laws/show/866-2008-%D0%BF#Text) з якими треба вміти взаємодіяти.

У певних ситуаціях надзвичайно важливим є встановлення юридичного зв'язку дитини та батьків, який оформлюється як визнання батьківства або усиновлення. Адже лише після отримання судового рішення у дітей та батьків виникають взаємні права та обов'язки (можливість стягнення аліментів, спадкування). А бувають випадки, коли потрібно навпаки, підтвердити відсутність такого зв'язку щоб не мати стосунку до чужої людини і це неможливо без оспорювання батьківства.

Оскільки **я практикуючий юрист ще з 2008 року**, то чітко розумію, що кожна ситуація потребує індивідуального підходу і уваги до деталей. Тому завжди надаю підтримку своїм клієнтам протягом усього процесу ведення справи від звернення до органів опіки та піклування, ведення справи у суді та етапу виконання рішення суду і забезпечую вчасне отримання необхідних юридичних паперів.

Зважаючи на все описане резюмую: **робота адвоката полягає в тому, щоб чітко направити клієнта у процесі розірвання шлюбу і забезпечити захист ваших прав та інтересів в процесі прийняття рішення судом.**
