---
title: 'Чи розлучать нас якщо чоловік (дружина) категорично проти?'
description:
date: '2021-02-03'
tags: ['Розлучення']
---

Найбільш часто, коли клієнт звертається до мене з бажанням розірвати шлюб, чую питання: «А чи нас розлучать, бо чоловік (дружина) кажуть, що «розлучення не дадуть»?

Звичайно, часом на стадії розлучення, відносини між подружжям далекі від ідеальних. На жаль, не всім вдається розійтися мирно, але шлюб – це згода двох людей, примусити залишатися у шлюбі якщо Ви цього не хочете неможливо.

Статтею 51 Конституції України та статтею 24 Сімейного кодексу України передбачено, що шлюб ґрунтується на вільній, добровільній згоді жінки та чоловіка.

Навіть у випадку, коли інший з подружжя каже, що «розлучення не дасть», суд всеодно прийме рішення про розірвання шлюбу, а такий вираз є просто порожньою погрозою.

Положеннями частин 3, 4 статті 56 Сімейного кодексу України зазначено, що кожен з подружжя має право припинити шлюбні відносини. Примушування до припинення шлюбних відносин, примушування до їх збереження, в тому числі примушування до статевого зв'язку за допомогою фізичного або психічного насильства, є порушенням права дружини, чоловіка на свободу та особисту недоторканність і може мати наслідки, встановлені законом.

Щоб процес розірвання шлюбу минув швидко й безболісно, без втрати нервових клітин, рекомендую звернутися до мене як адвоката. З моїх клієнтів, які хотіли розірвати шлюб, одруженим ще ніхто не лишився.
