---
title: 'Як звільнити себе від виснажливих походів по бюрократичним установам?'
description:
date: '2022-01-18'
tags: ['Бюрократія']
---

Часто клієнти скаржаться, що у міському відділі Песійного фонду їм сказали принести купу довідок для отриманя пенсії. А коли ти їх приніс, вони не підходять з якихось непояснюваних причин.

Тому людину відправляють вже в обласний пенсійний.

Одному клієнту, що не витримав цих «походів» і звернувся до мене, більше місяця⌛️не видавали довідку у виконавчій службі, бо не могли порахувати борг.
Ще одна причина: сьогодні неприйомний день. Прийомні дні вівторок і четвер з 10 до 12. А дізнатися коли прийомні дні можна лише прийшовши в ту організацію і прочитавши оголошення на дверях.

Фаворит ковідної сучасності: людей не приймають бо карантин. Зараз навіть просто потрапити в якусь установу задачка не з простих.

Напевне багатьом знайома ситуація, коли тебе посилають «піди туди – не знаю куди, принеси те – не знаю що».

Результату немає, а ти витратив неймовірну кількість часу, нервів і зусиль.

Отримати потрібний папір з першого разу нереально. А якщо таке і сталося - ти неймовірний щасливчик!

Що ж, я розумію, що це надзвичайно дратує моїх клієнтів. Але саме тому вони і звертаються до мене за допомогою та доручають мені справу - щоб не проходити ці кола пекла.

Я маю своєрідний «імунітет» і багатогранний досвід спілкування з нашими державними установами: судами, пенсійним фондом, податковою, виконавчою службою, приватними виконавцями, Рівнегазом і так до безкінечності.

Тому вмію потрапляти як не в двері, то у вікно. До того ж, у мене є свої фірмові фішки пришвидшення бюрократичних процесів, які я називаю «адвокатською стимуляцією».
