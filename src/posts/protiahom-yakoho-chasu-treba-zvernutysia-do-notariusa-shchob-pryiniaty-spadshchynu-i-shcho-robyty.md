---
title: 'Адвокат Рівне: Про строки прийняття спадщини'
description:
date: '2021-01-11'
tags: ['Спадщина', 'Нотаріус']
---

Протягом якого часу треба звернутися до нотаріуса щоб прийняти спадщину і що робити коли цей строк пропущений?

До нотаріуса або нотаріальної контори за місцем смерті людини після якої Ви хочете спадкувати майно (прийняти спадщину) необхідно звернутися протягом півроку з дня смерті цієї особи. В жодному разі не після закінчення шести місяців як дехто помилково вважає. В такому випадку, істотно зменшите ризик виникнення спадкових спорів.

Що означає звернутися до нотаріуса за місцем смерті особи? Необхідно щоб нотаріус здійснював свою діяльність у тому населеному пункті, який записаний у свідоцтві про смерть.

Особливо це є актуальним зараз під час реформи адміністративно-територіального устрою нашої країни. Адже багатьох районів на які орієнтувалися нотаріальні округи вже не існує.
Важливим є також, щоб нотаріус зареєстрував Вашу заяву про прийняття спадщини та завів спадкову справу. Повірте, я знаю випадки, коли люди приходили до нотаріуса в останній день строку, а заява зареєстрована не була. А на наступний день вже було пізно. Значно простіше спочатку отримати консультацію адвоката по спадкуванню та дізнатися про всі важливі нюанси, щоб вберегти себе від помилки.

Чи є вихід із ситуації, коли все-таки шестимісячний строк пропущений? Так, за наявності виняткових обставин, які юридичною термінологією називаються «істотні труднощі», можливе поновлення строку прийняття спадщини шляхом звернення до суду. У такому випадку без професійної допомоги адвоката не обійтися. Також, якщо є інші спадкоємці, які вчасно таку заяву подали, то за їхньої згоди нотаріус може поновити пропущений строк для іншого спадкоємця.

Якщо у Вас залишилися сумніви або виникли додаткові питання, зверніться за консультацією, а я як адвокат зі значним практичним досвідом у спадковому праві, буду рада Вам допомогти оформити спадок.
