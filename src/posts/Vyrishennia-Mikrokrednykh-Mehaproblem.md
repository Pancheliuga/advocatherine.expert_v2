---
title: 'Вирішення Мікрокредних Мегапроблем'
date: '2022-02-04'
tags: ['Кредит', 'Борг']
---

Останнім часом дуже поширеними є випадки примусового стягнення боргів за кредитами без звернення до суду. Робиться це за наступною «Схемою». Банк або інша фінансова установа звертаються до приватного нотаріуса, який має право вчиняти виконавчий напис. Що ж це таке?

Виконавчий напис нотаріуса є документом, що має таку ж юридичну силу як і рішення суду. Маючи такий папір банк або фінансова установа звертаються до приватного виконавця з метою примусово стягнути суму боргу вказану у виконавчому написі. А приватний виконавець може стягувати примусово такий борг із зарплати, пенсії або інших доходів боржника, а також накласти арешт та продати для погашення боргу майно боржника.

Дізнаєтеся Ви про цю ситуацію вже коли банк накладено арешт на майно або почненься відрахування з заробітної плати.

Але якщо суд розглядаючи справу за позовом банку або фінансової установи перевіряє чи дійсно розмір суми заборгованості є правильно розрахованим, чи не пропущено строків позовної давності, то приватний нотаріус це робить, хоча повинен.

Банкам та фінсовим установам часто просто невигідно звертатися до суду, оскільки швидше за все суд своїм рішенням значно зменшить суму боргу або взагалі відмовить у його стягненні, боржник зможе заперечувати проти правильності нарахування саме такої суми боргу.

Тому банкам та іншим організаціям, які надають кредити для стягнення заборгованості простіше і швидше звернутися до нотаріуса за отриманням виконавчого напису.

Сам виконавчий напис найкраще витребувати за адвокатським запитом, оскільки просто так нотаріус його не надішле.

Виконавчий напис про стягнення навіть неправильно порахованої суми боргу є дійсним допоки не скасований судом. У моїй адвокатській практиці були випадки, коли вчинявся виконавчий напис про стягнення боргу після спливу строку позовної давності, тобто більше як через три роки. В основному такі випадки трапляються, коли кредити були у на даний час ліквідованих банках, але перекуплені іншими компаніями. Також таким способом тепер користуються і установи які видають онлайн кредити, так зване мікрокредитування.

Вчиняються такі написи стосовно боржників, які офіційно працевлаштовані, з метою примусового стягнення кредитного боргу з зарплати. А також, щодо боржників які є власниками нерухомого майна та автомобілів.

Тому дізнавшись, що приватним нотаріусом вчинено виконавчий напис про стягнення з Вас боргу, щиро раджу відразу звернутися до мене як адвоката з значним досвідом у таких справах. Усі справи про скасування таких написів, в яких я представляла клієнтів, вирішені на нашу користь, арешт на майно скасований.
