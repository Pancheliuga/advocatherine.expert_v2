---
title: 'Адвокат Рівне: про повернення покупцю 1% від вартості квартири або будинку сплачених в Пенсійний фонд'
date: '2021-01-20'
tags: ['Пенсійний фонд', 'Розяснення']
---

Якщо Ви купували житло, то знаєте, що нотаріус не посвідчить договору купівілі-продажу квартири поки не буде сплачено 1% від вартості квартири або будинку в Пенсійний фонд.

Але чи знаєте, що ці кошти можна повернути?

Так, відповідно до чинного законодавства якщо Ви придбали житло вперше, то звільняєтеся від оплати 1% від вартості квартири або будинку в Пенсійний фонд. Здається все просто, я купую житло вперше і просто не сплачую збір до Пенсійного фонду. Але, ні. Дякуючи нашим законодавцям, без допомоги адвоката не обійтися, оскільки спочатку Ви таки мусите заплатити той 1%, а тоді ця сума коштів має бути повернута Пенсійним фондом.

Якщо Ви ще не знайомі з принципом роботи Пенсійного фонду, який я сформулювала так : «Стягнути по максимуму, а виплатити по мінімуму, а краще взагалі нічого», то пояснюю. В добровільному порядку у відповідь на Вашу заяву про повернення коштів Пенсійний фонд нічого не поверне. Але, на щастя є суд. Процес підготовки позову та подачі документів для непідготовленої людини є складним та заплутаним. Однак, якщо Ви звернетеся за послугами до адвоката, який спіціалізується на спорах з Пенсійним фондом, то через 2 місяці від дати звернення до суду, буде ухвалено рішення про повернення сплаченого збору у розмірі 1% від вартості житла.

І ще невеличкий бонус, оскільки в нашій державі відсутній механізм перевірки того чи куплено житло вперше, майже кожен договір купівлі-продажу житла може бути першим. Так, вміння досвідченого адвоката поверне Вам кошти.

Зв’яжіться зі мною, оскільки я маю тривалий адвокатський досвід у спорах Пенчійним Фондом, якщо бажаєте повернути сплачений до Пенчсійного фонду збір за купівлю житла.
