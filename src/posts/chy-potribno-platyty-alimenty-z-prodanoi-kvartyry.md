---
title: 'Чи потрібно платити аліменти з проданої квартири?'
description:
date: '2021-02-13'
tags: ['Аліменти']
---

Пропоную розібратися у ситуації чи входять кошти отримані від продажу квартири до доходу з якого стягуються аліменти.

Є рішення суду про стягнення аліментів на утримання дитини в частині від доходу батька або матері. Якщо ці батько або мати продали належну їм квартиру, то чи потрібно з суми продажу платити аліменти?

Тут необхідно дивитися податкове законодавство.

Так, у Податковому кодексі вказано, що дохід, отриманий платником від продажу квартири не частіше, як 1 раз протягом року, за умови що вона куплена (подарована) більше, ніж три роки до продажу, не оподатковується (не сплачується податок). Тому продаж такої нерухомості не є отриманням продавцем доходу.

Можна сформулювати простіше, отримані гроші від продажу не є доходом, а є ніби замінником квартири, яку продали. До продажу була квартира, тепер замість неї кошти. Нового прибутку продавець квартири не отримав.

Тому, кошти отримані від продажу квартири платником аліментів не є доходом з якого сплачуються аліменти.

Хочу заначити ще один нюанс, що з 31 липня 2020 року по 24 січня 2021 року позиція судів у цьому питання була абсолютно протилежною.

Тому, раджу у будь-якому випадку звернутися до мене за консультацією, щоб знати як діяти з врахуванням найновішої практики Верховного Суду.
