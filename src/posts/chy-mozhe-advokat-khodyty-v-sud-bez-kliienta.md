---
title: 'Чи може адвокат ходити в суд без клієнта'
date: '2022-07-03'
tags: ['Cуд', 'Консультація']
imgUrl: P5YN73KrUAA
imgAlt: 'Фото засідання суду'
---

{% imagePlaceholder "./src/assets/images/P5YN73KrUAA.jpg", "Фото засідання суду", "" %}

Чи може адвокат ходити в суд без клієнта? Так. А замість клієнта? Так.
“Тобто замість мене все зробить адвокат?” Так.

То було коротке описання вигоди співпраці зі мною. А тепер давайте детальніше.

Зараз багато людей знаходиться закордоном і, відповідно, не можуть прийти до суду.
Взагалі, для людини похід в суд – це купа негативних емоцій та переживань. Колись клієнтка розповідала мені як в ніч перед судом не спала і увесь день пила заспокійливе. Часто люди не хочуть в суді зустрічатися з протилежною стороною. Додамо сюди ще годинне очікування під залами судових засідань. То чи є рішення цієї проблеми? Так. Ви можете зовсім не ходити до суду. За вас все зробить адвокат.

Отож, вам треба звернутися до суду з позовом.
Майже у всіх видах справ адвокат може ходити до суду без клієнта. Уявіть, у мене є справи, коли я не бачила клієнтів «вживу». Але це зовсім не перешкоджає роботі. Ми зустрічаємось онлайн, спілкуємося в телефонному режимі і я спокійно веду їхні справи в судах, а по багатьох вже є рішення.
Блага технічного прогресу спрощують обмін інформацією, а у мене, як адвоката, є всі необхідні повноваження!

Звісно, бувають випадки, коли справа специфічна і судді потрібно почути та побачити саме людину. Але і тут теж є вихід: можна надавати пояснення суду через відеоконференцію. Ви собі спокійно сидите вдома або в іншому комфортному місці і надаєте пояснення перед комп’ютером.

Тепер випадок, коли з позовом до суду звернулися щодо вас. Важливо розуміти: навіть якщо ви не будете ходити до суду, цю справу всеодно розглянуть і приймуть рішення. Та, як показує мій досвід, якщо не відстоювати в суді свою позицію, скоріше за все ви програєте. Навіть якщо вважаєте, що праві. В жодному разі не можна залишати справу на «якось там суд сам у всьому розбереться і вирішить»!

Тим паче, знову ж: як ваш адвокат я і в цьому випадку можу ходити до суду та легко відстоювати вашу правоту без вашої особистої присутності.
Взагалі моя думка така:
кожен має займатися своєю роботою. Частина моєї роботи - ходити по судах.

Власне, цим я зберігаю нерви, гроші і час своїм клієнтам.
