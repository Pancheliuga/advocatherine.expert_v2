---
title: 'Чи мають українські судді молоток'
description:
date: '2022-01-31'
tags: ['Міфи про суд']
---

Перед тим як іти з Клієнтом до суду для того щоб представляти ьам його інтереси, завжди відповідаю на безліч запитань як себе поводити в суді і як там все влаштовано. Багато з них пов’язані з міфами про суд, які показують в кіно і передачі Судові справи. Пам’ятаєте таку?

В американських фільмах суддя має молоток і коли учасники засідання вже дуже сперечаються і перекрикують один одного грізно супить брови та голосно стукає молотком. А і ще в кінці після прийняття рішення судді теж треба вдарити молотком.

А тепер найбільшне розчарування українського судочинства. В наших суддів молотків немає. Я сама бачила суддівський молоток тільки у фільмах. Про всяк випадок напишу, що перуки судді теж не носять.

Зате в суддів є чорні мантії і нагрудні знаки. Під час розгляду справи суддя обов’язково має одягти мантію. Я настільки звикла бачити суддів в мантії, що одного разу в магазині довго думала звідки мені таке знайоме лице жінки, яка зі мною привіталася.

Нещодавно фасон мантій оновили. Думаю це пов’язано з тим, що попередні були з шерстяної тканини і дуже важкі. Літнього варіанту мантії не було. А провести в шерстяній мантії влітку кілька годин в судовому засіданні геть не легко.

До речі, в багатьох країнах, наприклад Молдові, мантії носять не лише судді, а й прокурори і адвокати.
