---
title: 'Що таке судовий збір і навіщо його платити?'
description: 'Судовий збір у 2021 році. Навіщо його платити '
date: '2021-01-12'
tags: ['Судовий збір', 'Розяснення']
---

З'ясовано, що для вирішення Вашого питання необхідно звернутися до суду і ніяк інакше.Всім відомо, що "судитися" справа не дешева. І тут насамперед необхідно пам'ятати про судовий збір. Це найперше випробування на шляху до отримання омріяного рішення суду. Бо якщо з юристами чи адвокатами можна домовитися за ціну послуг, то суд наш, майже завжди, невблаганний і непохитний. А саме, для того щоб суддя почав розгляд Вашої справи необхідно сплатити державі певну суму, тобто перерахувати кошти на рахунок у казначействі.

Розмір цієї суми заалежить від прожиткового мінімуму для працездатних осіб, встановленому на 01 січня роцку в якому Ви звертаєтеся до суду. У 2021 році прожитковий мінімум для працездатних осіб станом на 01.01.2021 становить 2270 грн. Таким чином, за подання позову, що містить у собі лише одну вимогу, якщо ви звертаєтеся як фізична особа, доведеться сплатити 0,4% від прожиткового мінімуму для працездатних осіб. І в 2021 році це 908 грн. Це якщо Вам пощастило і те, про що просите, не має майнового вираження та позов містить лише одну вимогу. Адже за кожну вимогу необхідно платити судовий збір окремо. Наприклад, позов про розірвання шлюбу та визначення місця проживання дитини містить 2 вимоги немайнового характеру. Тому 908 грн. множимо на 2 1816 грн.

Таким чином, за кожну вимогу чи прохання, як кому більше довподоби, потрібно сплачувати судовий збір окремо. Наші судді теж люди, особливо у районних судах, і часто, співчуваючи, починають розгляд позову, що містить три вимоги, коли сплачено лише за одну. Але, останнім часом таки вимагають платити за все. Крім того є страшна і невблаганна апеляція - суд другої інстанції, який при перегляді Вашої справи обов'язково донарахує до сплати суму за ті дві інші вимоги. Ну і не треба забувати, що протилежна строна у спорі теж не спить.
Крім того, якщо позов містить вимогу майнового характеру, наприклад стягнути 180000 грн. боргу, то доведеться сплатити 1% від цієї суми, але не менше 0,4% від прожиткового мінімуму для працездатних осіб.

Тому, звертатися до суду потрібно зваживши всі "за" і "проти" та бути готовими не тільки морально, а й матеріально.
