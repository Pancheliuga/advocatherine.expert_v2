---
eleventyNavigation:
  key: Пенсійні справи
  parent: Послуги
layout: services
title: Пенсійні справи
---

**Як адвокат з пенсійних питань, я добре розумію заплутане пенсійне законодавство, зокрема Закон України “Про пенсійне забезпечення” і на практиці знаю як змусити Пенсійний фонд виплачувати належну вам пенсію без біганини за довідкою, яка все одно не допоможе.**

Більше як 120 моїх клієнтів, які звернулися до мене за юридичною консультацією, вже оформили і отримують свою чесно зароблену за життя пенсію.

**Я надаю клієнтам консультації з питань, які стосуються:**

- первинного призначення пенсії;
- правильного обчислення розміру пенсії;
- повного врахування усіх періодів стажу;
- призначення пенсії на пільгових умовах;
- пенсій військовослужбовців та прирівняних до них осіб;
- спеціальних доплат та надбавок до пенсії;
- доплат до пенсії особам, які постраждали від Чорнобильської катастрофи;
- пенсій по інвалідності;
- пенсій за вислугу років;
- пенсій за віком;
- пенсій по втраті годувальника;
- підтвердження пільгового стажу;
- переходу з одного виду пенсії на інший.

{% imagePlaceholder "./src/assets/images/0988bc3b2df8ee9020a77645bccf2e1a.jpg", "Фото пенсіонера", "" %}

**З якими питаннями найчастіше стикаються мої клієнти?**

У моїй практиці досить часто зустрічаються випадки відмови у призначенні клієнту пенсії через недостатню кількість років стажу. І тоді клієнт приходить до мене з нерозумінням і питанням де ж “загубився” його робочий стаж. Коли Пенсійний фонд замість пропрацьованих клієнтом 35 років зараховує йому лише 30, то, звичайно ж, призначена таким чином пенсія за розміром буде меншою. Таким чином, певний період стажу при призначенні пенсії просто не враховують, не пояснюючи жодних причин.

**При детальному вивченні ситуації з’ясовується, що Пенсійний фонд відмовляє у призначенні належної пенсії через не врахування декількох років стажу.**

Причини цього є досить різноманітними:

- архівна довідка неправильно оформлена;
- немає можливості провести перевірку первинних документів, на підставі яких видана довідка;
- підприємство, де було колишнє місце роботи пенсіонера неправильно або неналежно оформило записи про працевлаштування;
- підприємство, де працювала людина, знаходиться на окупованій території і ще десятки різних причин.

Бувають випадки, коли причини, вказані у відмові Пенсійного фонду, є просто незаконними і тоді ми з клієнтами звертаємося до суду за захистом законного права на отримання пенсії. А далі я здійснюю повний адвокатський супровід справи - від написання позову і до звернення у виконавчу службу задля примусового виконання Пенсійним фондом рішення суду про призначення та виплату пенсії.

{% imagePlaceholder "./src/assets/images/bd5f0e611ff9aba69ce12da343a175ce.jpg", "Фото пенсіонера", "" %}

Також я маю позитивний досвід роботи з призначенням пенсії на пільгових умовах, зокрема у випадках, коли клієнти працювали на роботі зі шкідливими або важкими умовами праці.

**У таких випадках Пенсійний фонд може відмовити у призначенні пенсії через відсутність атестації робочого місця або довідки, яка чітко вказує характер і умови праці.** А оскільки необхідність атестації робочого місця введена у 1992 році, у період коли багато підприємств збанкрутувало або припинило роботу, досить поширеними є випадки її не проведення або втрати документів, що підтверджують атестацію робочого місця.

**Ще одна поширена причина відмови у виході на пенсію на пільгових умовах полягає в тому, що у трудовій книжці не точно вказана назва посади або професії, що не відповідає так званим Спискам №1 та №2, затверджених Постановою Кабінетів Міністрів України “Про затвердження списків виробництв, робіт, професій, посад і показників, зайнятість в яких дає право на пенсію за віком на пільгових умовах”** Але я знаю як правильно вирішити питання підтвердження пільгового стажу, навіть у випадку відмови спеціальної комісії Пенсійного фонду!

Я була адвокатом у десятках подібних справ, коли клієнти звернулися до мене через відмову Пенсійного фонду у призначенням пенсії на пільгових умовах, та ми оскаржили таке рішення до суду і моїм клієнтам призначили та виплачують пенсію.

{% imagePlaceholder "./src/assets/images/a75c203c255dc37525bf39b1b413a6eb.jpg", "Фото пенсіонера", "" %}

**Нерідко працівники Пенсійного фонду усно відмовляють громадянам у поданні заяви та прийнятті документів для оформлення пенсії.** Причини найчастіше такі: надано не повний перелік документів, потрібна ще довідка з архіву, РАЦСу, недостатньо стажу. У такій ситуації чітку причину відмови не вказують, до того ж комунікація побудована так, що ви її не запам’ятаєте.

В такому випадку неможливо перевірити чи відмова законна та оскаржити незаконне рішення Пенсійного фонду до суду. Тому я надаю послугу супроводу подання клієнтами заяви про оформлення пенсії: ми разом із клієнтом йдемо до Пенсійного фонду та подаємо заяву про призначення пенсії, комунікуючи з працівниками фонду мовою закону.

Тож, якщо у вас виникли проблеми з оформленням пенсії або ви вважаєте, що Пенсійний фонд неправильно визначив її розмір чи безпідставно не врахував стаж - просто зверніться до мене за послугою консультації. Запевняю вас, більш як у 80% таких випадків рішення Пенсійного фонду є необґрунтованими та незаконним і це порушення ваших прав. А це означає, що ми доведемо вашу правоту і ви отримуватимете належні вам виплати вчасно і без проблем.
