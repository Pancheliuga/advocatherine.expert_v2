---
title: 'Задоволена скарга на ВЛК'
date: '2023-08-01'
tags: ['ВЛК', 'Мобілізація']
imgUrl: 1fzyz-bmKBw
imgAlt: 'Фото монеток'
---

{% imagePlaceholder "./src/assets/images/1fzyz-bmKBw.jpg", "Фото монеток", "" %}

**Ви чули, що тому, хто служить у війську, непросто отримати обʼєктивну довідку ВЛК?**

Так, ту довідку, яка буде відображати реальний стан здоров'я уже при огляді у військкоматі.

Навіть після поранення або через погіршення стану здоров'я в зв'язку з загостренням серйозної хронічної хвороби.

Вірніше, комісія при огляді військовозобов'язаного або військового “закриє” очі на діагнози або “покращить” на папері стан здоров'я і ти все одно придатний.

Звучить так, ніби ніякого виходу з цієї ситуації нема і залишається лише змиритися, бо «зараз такі часи». А якщо я скажу, що вихід є!

Рішення (довідка) військово лікарської комісії не є істиною в останній інстанції, тож законодавство передбачає можливість і порядок її оскарження.

Я вже чую як ви кажете щось на зразок _«та вони всі заодно, ці комісії, нічого таке оскарження не дасть»._

Звичайно, якщо нічого не робити, то можна бути впевненим, що і результату не буде. Але ми з моїм клієнтом спробували і оскаржили його довідку ВЛК про обмежену придатність до комісії вищого рівня!

Так, все правильно, ми вважаємо, що по стану здоров'я він не «обмежено придатний», а «непридатний» + з виключенням з військового обліку.

Уточнюю, цей мій клієнт військовий і служить вже більше року. З цього має бути зрозуміло, що при мобілізації він визнаний взагалі придатним. І от, через 45 днів після направлення нами скарги її визнали обгрунтованою, а отже висновок зроблений ВЛК не відповідає дійсному стану здоров'я військового і його буде направлено на новий огляд вищою ВЛК.

**Тому нагадаю: законодавство в Україні працює і під час воєнного стану, а вам лише потрібна допомога адвоката і наполегливість.**
