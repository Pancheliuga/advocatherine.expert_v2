---
eleventyNavigation:
  key: Пенсійні справи
  parent: Послуги
layout: services
title: Пенсійні справи
---

**Як адвокат з пенсійних питань добре розумію заплутане пенсійне законодавство і на практиці знаю як змусити Пенсійний фонд виплачувати належну вам пенсію без біганини за довідкою, яка все одно не допоможе.**

Більше як 120 моїх клієнтів, які звернулися до мене за юридичною консультацією, вже оформили і отримують свою чесно зароблену за життя пенсію.

Я надаю клієнтам консультації з питань, які стосуються:

- первинного призначення пенсії;
- правильного обчислення розміру пенсії;
- повного врахування усіх періодів стажу;
- призначення пенсії на пільгових умовах;
- пенсій військовослужбовців та прирівняних до них осіб;
- спеціальних доплат та надбавок до пенсії;
- доплат до пенсії особам, які постраждали від Чорнобильської катастрофи;
- пенсій по інвалідності;
- пенсій за вислугу років;
- пенсій за віком;
- пенсій по втраті годувальника;
- підтвердження пільгового стажу;
- переходу з одного виду пенсії на інший.

З якими питаннями найчастіше стикаються мої клієнти?

Часто певний період стажу при призначенні пенсії їм просто не враховують, не пояснюючи жодних причин. У моїй практиці досить часто зустрічаються випадки відмови у призначенні клієнту пенсії через недостатню кількість років стажу. Або ж Пенсійний фонд замість пропрацьованих клієнтом 35 років зараховує йому лише 30. Звичайно ж тоді призначена таким чином пенсія за розміром буде меншою.

При детальному вивченні ситуації з’ясовується, що Пенсійний фонд відмовляє у призначенні належної пенсії через не врахування декількох років стажу.
Причини цього є досить різноманітними: архівна довідка неправильно оформлена, не можливо провести перевірку первинних документів на підставі яких видана довідка, підприємство, де працювала людина, знаходиться на окупованій території і ще десятки різних причин.

Бувають випадки, коли причини вказані у відмові Пенсійного фонду є просто незаконними, тоді ми з клієнтами звертаємося до суду за захистом законного права на отримання пенсії. А далі я здійснюю повний адвокатський супровід справи - від написання позову і до звернення у виконавчу службу задля примусового виконання Пенсійним фондом рішення суду про призначення та виплату пенсії.

Також я маю позитивний досвід роботи з призначенням пенсії на пільгових умовах, зокрема у випадках, коли клієнти працювали на роботі зі шкідливими або важкими умовами праці. У таких випадках Пенсійний фонд може відмовити у призначенні пенсії через відсутність атестації робочого місця або довідки, яка чітко вказує характер і умови праці.

А оскільки необхідність атестації робочого місця введена у 1992 році, у період коли багато підприємств збанкрутувало або припинило роботу, досить поширеними є випадки її не проведення або втрати документів, що підтверджують атестацію робочого місця.

Ще одна поширена причина відмови у виході на пенсію на пільгових умовах полягає в тому, що у трудовій книжці неточно вказана назва посади або професії, що не відповідає так званим “Спискам №1 та №2”. Але я знаю як правильно вирішити питання підтвердження пільгового стажу, навіть у випадку відмови спеціальної комісії Пенсійного фонду. Я була адвокатом десятків подібних справ, коли клієнти звернулися до мене через відмову Пенсійного фонду у призначенням пенсії на пільгових умовах, та ми оскаржили таке рішення до суду і моїм клієнтам призначили та виплачують пенсію.

Нерідко працівники Пенсійного фонду усно відмовляють громадянам у поданні заяви та прийнятті документів для оформлення пенсії. Причини найчастіше такі: надано не повний перелік документів, потрібна ще довідка з архіву, РАЦСу, недостатньо стажу. У такій ситуації чітку причину відмови не вказують, до того ж комунікація побудована так, що ви її не запам’ятаєте. В такому випадку неможливо перевірити чи відмова законна та оскаржити незаконне рішення Пенсійного фонду до суду. Тому я надаю послугу супроводу подання клієнтами заяви про оформлення пенсії: ми разом із клієнтом йдемо до Пенсійного фонду та подаємо заяву про призначення пенсії, комунікуючи з працівниками фонду мовою закону.

Найактуальнішою темою зі звернень до мене як до пенсійного адвоката і юриста є доплата до пенсії «чорнобильцям» - непрацюючим пенсіонерам, які проживають у «третій зоні відчуження» або у зоні гарантованого добровільного відселення. Розмір доплати становить 2 мінімальні заробітні плати – станом на 01.10.2022 це 13400 грн щомісячно. Клієнти, які звернулися до мене за допомогою у суперечках і виборюванні цієї доплати через Пенсійний фонд, вже її отримують.

Я займаюся веденням таких справ «під ключ» - тобто від написання заяви до Пенсійного фонду і подальшого звернення до суду та супроводу - до щомісячного отримання виплати клієнтом.

Тож, якщо у вас виникли проблеми з оформленням пенсії або ви вважаєте, що Пенсійний фонд неправильно визначив її розмір чи безпідставно не врахував стаж - просто зверніться до мене за послугою консультації. Запевняю вас, більш як у 80 % таких випадків рішення Пенсійного фонду є необґрунтованими та незаконним, а це означає, що ми доведемо вашу правоту і ви отримуватимете належні вам виплати вчасно і без проблем.
