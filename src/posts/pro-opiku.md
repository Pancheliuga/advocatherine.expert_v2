---
title: 'Про опіку'
description: 'У цьому пості я розповім про опіку над повнолітніми людьми, яка оформляється виключно через суд'
date: '2022-09-09'
tags: ['Опіка', 'Мобілізація']
imgUrl: 0nkFvdcM-X4
imgAlt: 'Фото людини на інвалідному візку'
---

{% imagePlaceholder "./src/assets/images/0nkFvdcM-X4.jpg", "Фото людини на інвалідному візку", "" %}

Однією із законних підстав, яка вказує, що чоловік не може бути мобілізованим є опікунство.

Зараз таких справ стало у рази більше і кожна має особливості. У цьому пості я розповім про опіку над повнолітніми людьми, яка оформляється виключно через суд.

Така опіка може бути встановлена лише над дорослою людиною, яка має психічне захворювання і, відповідно, потребує догляду.

На жаль, досить часто у поважному віці наші дідусі, бабусі або й батьки мають, як кажуть у народі, - «склероз». Медичні діагнози перелічувати не буду, але думаю, ви чули «деменція», «хвороба Альцгеймера», тощо. Як правило така людина не впізнає своїх рідних, живе у спогадах з минулого, не орієнтується у просторі і часі.

Юридичною мовою це звучить «не усвідомлює своїх дій та не може керувати ними». Звісно ж, така людина не може дбати про себе самостійно і потребує сторонньої допомоги.

Саме така постійна допомога іменується «опікою». В цьому випадку саме суд визнає таку людину «недієздатною», тобто неповносправною.

До рішення суду, безумовно необхідно пройти психіатричну експертизу і це лише половина шляху. Інша частина полягає в тому, щоб отримати «рекомендації» для призначення відповідної людини опікуном. Ця процедура називається «подання до органу опіки і піклування». Для цього нам необхідно зібрати певний перелік документів та бути заслуханим на спеціальній комісії.

На підставі такої «рекомендації» суд і призначає особу опікуном недієздатної людини.

На початку шляху клієнтам ця процедура здається дещо незрозумілою і заплутаною та лякає кількістю потрібних документів.

Але я запевняю: на рівні закону все працює як слід.

А моя робота саме у тому, щоб покроково роз‘яснити кожну деталь і провести клієнта «за руку» через усю справу.
