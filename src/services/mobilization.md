---
eleventyNavigation:
  key: Військові справи та мобілізація
  parent: Послуги
layout: services
title: Військові справи та мобілізація
---

**З початку повномасштабного вторгнення я, як військовий юрист, провела більше 600 консультацій. Моїми клієнтами стали як військовослужбовці, що вже проходять службу у ЗСУ, так і військовозобов’язані, які тільки отримали повістки для явки до ТЦК та СП (стара назва “військкомат”).**

Я практикую надання консультацій як в офлайновому форматі в моєму офісі, так і за допомогою онлайн-зв’язку.

**Клієнти звертаються до мене за консультаціями з таких питань:**

- процедура отримання повістки;
- наявність підстав для відстрочки від мобілізації;
- наявність законних підстав і оформлення документів для виїзду за кордон військовозобов'язаних;
- проходження ВЛК (військово-лікарської комісії);
- оскарження рішень (довідок) ВЛК;
- бронювання військовозобов'язаних;
- складання рапортів;
- супровід звільнення з військової служби в Збройних Силах України (ЗСУ);
- переведення військовослужбовців у інші військові частини;
- відпустки для військовослужбовців;
- направлення на лікування або проходження ВЛК військовослужбовцями;
- отримання одноразової грошової допомоги у разі загибелі або інвалідності військовослужбовця.

{% imagePlaceholder "./src/assets/images/IprD0z0zqss.jpg", "Фото шолома", "" %}

**Найважливішим етапом, що може кардинально вплинути на весь процес справи військовозобов’язаного є проходження [військово-лікарської комісії - ВЛК.](https://zakon.rada.gov.ua/laws/show/z1109-08#Text)**

Часто саме на цьому етапі ми маємо багато системних порушень, що впливають на весь хід справи. Підкреслюю, що я є саме тим військовим адвокатом, який на практиці знає як потрібно правильно проходити ВЛК і яким чином до неї слід підготуватися, щоб результати заключення відповідали реальному стану здоров'я мобілізованого.

**Наявність підстав для відстрочки від мобілізації** - частий запит, з яким я працюю на консультаціях і розбираю кожен випадок індивідуально. Особливо, це стосується клієнтів, що мають певні сімейні обставини, які надають право на звільнення від мобілізації (служби в армії). На консультації ми розбираємо документацію та визначаємо законні підстави таких звільнень. Наступним кроком я складаю документи, щоб належним чином оформити відстрочку від мобілізації, з підстав, які передбачені [законом](https://zakon.rada.gov.ua/laws/show/3543-12#Text) і щоб клієнт не мав жодних проблем у майбутньому. За потреби надаю послуги супроводу оформлення відстрочки з присутністю у ТЦК та СП (військкоматі).

**Звільнення з військової служби.** Як військовий юрист я часто маю справу із запитами громадян-військовослужбовців щодо підстав звільнення з військової служби під час воєнного стану. На консультаціях я роз’яснюю процедуру із вказанням чіткого переліку необхідних для цього документів. Я особисто супроводжую процес звільнення з військової служби, з підстав передбачених [Законом України “Про військовий обов'язок і військову службу”](https://zakon.rada.gov.ua/laws/show/2232-12#Text) – від складання рапорту і до отримання витягу з наказу про звільнення та повернення мого клієнта до місця його проживання.

За допомогою мого адвокатського супроводу за період з 24.02.2022 по березень 2024 року з військової служби звільнилося понад 60 військових, у тому числі контрактників, а 11 переведені до інших частин за станом здоров'я та сімейними обставинами. Також більше 40 військовослужбовців направлено на лікування, якого вони достеменно потребували, проте не змогли самостійно і без моєї адвокатської допомоги домогтися цього права. 35 військових пройшли повторні ВЛК для визначення об'єктивного стану їх придатності до військової служби, за станом здоров'я після лікування та отриманих травм і бойових поранень. Четверо військовослужбовців звільнилися через визнання їх військово-лікарською комісією непридатними до служби, тобто їх комісували з виключенням з військового обліку.

{% imagePlaceholder "./src/assets/images/nJI8WAqpn7Y.jpg", "Фото військових", "" %}

**З якими питаннями найчастіше стикаються мої клієнти?**

Часто у ТЦК та СП (військкоматі) вперто не беруть до уваги обставин і паперів, які підтверджують наявність законних підстав для відстрочки від мобілізації. У моїй практиці був випадок, коли лише після звернення за моєю допомогою, складання і подання необхідних документів, ТЦК та СП припинив без перебільшення незаконні намагання мобілізувати чоловіка з інвалідністю.

Я постійно працюю з ситуаціями, коли, при проходженні військовозобовязаними військово-лікарської комісії, не беруться до уваги медичні документи, які підтверджують наявність захворювань у військовозобов'язаних, а також і рішення військово-лікарської комісії не відповідають об'єктивному стану здоров'я, адже інспектуючі не реагують на висловлені скарги щодо стану здоров'я.

Ще одним із напрямків моєї роботи є **надання консультації щодо законних підстав виїзду за кордон військовозобов'язаних**, з інформацією щодо необхідного переліку документів для виїзду і процедури їх коректного оформлення.

Тож, якщо ви військовозобов'язаний і маєте питання щодо мобілізації до війська, або ж ви військовослужбовець і думаєте про звільнення зі служби чи лікування після поранення або іншого захворювання, якщо ви маєте проблему із визначенням вашої придатності для продовження служби, звертайтесь до мене за юридичною допомогою.

Я - Катерина Панчелюга – військовий адвокат і маю значний досвід роботи зі справами військових уже в семи областях України.
Проводжу консультації як офлайн в офісі, так і онлайн – за допомогою відео або телефонного зв’язку.

Телефонуйте за номером, що вказаний на сайті або залишайте запит в формі зворотнього зв’язку.
