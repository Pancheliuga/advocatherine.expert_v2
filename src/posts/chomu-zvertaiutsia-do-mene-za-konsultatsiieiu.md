---
title: 'Чому звертаються до мене за консультацією'
description:
date: '2022-08-29'
tags: ['Консультація']
---

Звичайно ж, через нерозв’язані проблеми або питання, які не дають спокійно жити.

Найчастіше це пов’язано з:
- майном (спадкування, поділ, купівля-продаж),
- невиконанням договорів (бізнесові партнери, логістичні компанії, підрядники),
- проблемами з кредитами і колекторами,
- ДТП, штрафами і страховими компаніями,
- проблемами із виплатами пенсій чи соціалок,
- питаннями щодо переміщення дітей, якщо батьки живуть окремо…

… а тепер і з питаннями щодо мобілізації та нових реалій воєнного стану.

Як проходить консультація?

Клієнт обирає формат зустрічі (офлайн чи онлайн) і ми погоджуємо час.

Перша ознайомча консультація триває 40-60 хв. Нам потрібно з’ясувати усі нюанси ситуації: коли і що трапилося, передумови, обставини клієнта, а також іншої сторони (позивача чи відповідача). 

Часто до мене звертаються із “задавненими” проблемами, де справа відкрита або спір вже триває і сторони конфлікту мають свою “історію”.
Ну а я зазвичай ставлю багато питань і докопуюся суті, адже знаю, що навіть найменш значна (на думку клієнта) деталь може кардинально змінити хід справи. 
Будь-який нюанс важливий і може вплинути на обрану нами стратегію та варіанти вирішення проблеми.

Я завжди прошу клієнтів мати із собою усі папери, що стосуються справи: їх необхідно оглянути ще на першій консультації. Звісно, документація потребує глибшого вивчення і опрацювання, але мій 13 річний досвід допомагає доволі точно скласти “попередній діагноз” одразу.

Отож, коли консультація завершена, клієнт отримує від мене своєрідну “карту дорожнього руху”, а значить отримує ясність і полегшення. 

На консультаціях я завжди доношу інформацію “людською мовою” і пояснюю усе простими словами, без купи юридичних термінів. Проста комунікація допомагає нам з клієнтом зрозуміти одне одного і те, що чекає нас в процесі.

Тож, якщо ви збираєтесь до мене на консультацію, будьте певні: після нашої зустрічі ви знатимете як рухатися далі і що потрібно для розв’язання вашого питання. Адже я одразу озвучую всі ймовірні варіанти вирішення.

Так, так просто)

