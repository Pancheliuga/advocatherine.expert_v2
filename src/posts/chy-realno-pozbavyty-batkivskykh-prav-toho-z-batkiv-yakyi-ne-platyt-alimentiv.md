---
title: 'Адвокат по сімейним справам Рівне: чи реально позбавити батьківських прав того з батьків, який не платить аліментів?'
description:
date: '2021-01-10'
tags: ['Батьківські права', 'Аліменти']
---

Почну з того, що позбавлення батьківських прав - це надзвичайно серйозно. Без досвідченого адвоката по сімейним справам шансів отримати позитивне рішення суду про позбавлення батьківських прав надзвичайно мало. Такий захід є найбільш суворим стосовно батька або матері та юридично розриває усі їх зв’язки з дитиною.

Найбільш точним є саме формулювання: позбавлення батьківських прав. Так, батьки позбавляються усіх прав, які вони мали стосовно дитини: прав на виховання дитини, представництво інтересів дитини, спадкування після дитини, вимагати у дитини утримувати батьків у непрацездатному віці (стягнення аліментів на утримання батьків).

У сімейному кодексі наявний вичерпний перелік підстав за наявності яких суд має прийняти рішення про позбавлення батьківських прав. І сама лише несплата аліментів не є підставою для ухвалення такого рішення.

Така позиція суду не змінюється роками. Чи є вона логічною та справедливою вже інше питання.
Якщо у Вас є необхідність захистити права дитини шляхом позбавлення батьківських прав, зверніться до мене, та я як адвокат по сімейним справам із значним позитивним досвідом допоможу вирішити цю ситуацію.
