---
title: 'Шум від кондиціонера. Правові аспекти'
description:
date: '2021-02-09'
tags: ['Захист екологічних прав', 'Розяснення']
---

Через глобальне потепління та різку зміну клімату масово встановлюють кондиціонери. Проте, крім комфорту для власників, вони можуть завдати чимало клопоту людям, які проживають по сусідству.

Так, на стінах будинків розташовують потужні вентилятори кондиціонерів. Коли вони кондиціонери працюють, то ці вентилятори створюють постійний шум та вібрацію. Крім того, зараз популярним є і обігрів приміщень кондиціонерами.

Необхідно пам’ятати, що власник не може використовувати право власності на шкоду правам, свободам та гідності громадян, інтересам суспільства.

Тобто не є правильною фраза : «роблю що хочу, кондиціонер розміщений на стіні моєї квартири або будинку».

Шум у житлових будинках при здійсненні будь-яких видів діяльності не повинен перевищувати рівнів, установлених санітарними нормами для відповідного часу доби.

У нічний час, із двадцять другої до восьмої години у житлових будинках забороняються гучний спів і викрики, користування звуковідтворювальною апаратурою та іншими джерелами побутового шуму, проведення салютів, феєрверків, використання піротехнічних засобів.

Але, щоб змусити безвідповідального власника кондиціонеру перестати отруювати Ваше життя, як правило, мало просто процитувати вказані норми законодавства.

Дієвим є звернення до органів місцевого самоврядування, поліції з юридично правильно оформленими скаргами.

Якщо і це не допоможе, то Вам пряма дорога до суду, в якого можна не тільки просити примусово демонтувати кондиціонер, але і стягнути моральну шкоду.

На даний час, вже є позитивні рішення судів по таким справам, зокрема, одним з яких змушено супермаркет «АТБ» демонтувати кондиціонери та стягнуто моральну шкоду.

Процес підготовки такого позову та, насамперед, збирання доказів є непростим, тож без допомоги досвідченого адвоката не обійтися.

Тому, раджу звернутися до мене для щасливого вирішення такої ситуації.
